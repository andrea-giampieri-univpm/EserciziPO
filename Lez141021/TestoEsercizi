Corso di PROGRAMMAZIONE A OGGETTI 2021/2022
Esercitazione del 14/10/2021

Esercizio 1
Scrivere un programma TuttiPositiviPari che chiede all’utente di inserire una sequenza di interi
(chiedendo prima quanti numeri voglia inserire) e poi, al termine dell’inserimento dell’intera
sequenza, stampa "Tutti positivi e pari" se i numeri inseriti sono tutti positivi e pari, altrimenti stampa
"NO".

Esercizio 2
Scrivere un programma ContinuaFino che chiede all’utente di inserire una
sequenza di interi. Il programma continua a chiedere all’utente di
inserire valori fintanto che i valori inseriti soddisfano almeno una
delle seguenti condizioni:
- è negativo e divisibile per 2
- è positivo e divisibile per 3
Al termine il programma stampa la somma di tutti i valori inseriti
escluso quello che ha violato le condizioni.

Esercizio 3
Scrivere un programma PositivoNegativo che chiede all’utente di inserire una sequenza di interi
terminata quando l’utente immette il valore 0; poi stampa "OK" se la sequenza contiene un valore
positivo seguito da uno negativo, altrimenti stampa il messaggio "NO".
Variante: faccio interrompere l’inserimento dei valori anche appena trovo un valore positivo seguito
da quello negativo.

Esercizio 4
Scrivere un programma MediaMultipliDiTre che chiede all’utente di inserire una sequenza di interi
(chiedendo prima quanti numeri voglia inserire) e poi stampa la media di tutti i numeri inseriti che
siano divisibili per tre.
Per esempio, se si immettono i valori 5, 8, 9, 12, 7, 6 ,1 il risultato stampato dovrà essere 9.

Esercizio 5
Scrivere un programma Ripetizioni che chiede all’utente di inserire
una sequenza di caratteri (chiedendo prima quanti caratteri voglia
inserire) e li ristampa man mano che vengono inseriti.
L’intero procedimento (chiedere quanti caratteri voglia inserire,
leggere i caratteri e man mano stamparli) dovrà essere ripetuto 5 volte.

Esercizio 6
Implementare il fattoriale di un numero dato in input.
Il fattoriale deve essere calcolato in 3 versioni diverse: int, long e double.
Valori interessanti da testare:
12 (tutti ok)
 13 (int con problemi)
 17 (int con molti problemi)
 20 (long ok)
 21 (long con molti problemi)
 23 (int e long hanno problemi?)
 34 (int ha problemi serissimi)
 66 (int e long hanno problemi serissimi)
 171 (anche double non se la passa bene)

Esercizio 7
Creare un programma che definisca la probabilità di contagio tra 2 persone. Per ogni persona occorre
inserire un numero che indichi:
- 0: non porta la mascherina
- 1: ha la mascherina chirurgica
- 2: ha la FPP2
- 3: ha la FPP3

NB: Trovare online le probabilità di contagio.

Esercizio 8
Scrivere un programma JAVA SerieArmonica che chiede all’utente un numero intero da memorizzare
nella variabile m e stampa in uscita la somma dei primi m termini della serie armonica.
Ricordo che la serie armonica è la sommatoria di 1/n, con n che va da 1 ad infinito.
Esempio: se il numero inserito dall’utente è 5, il programma deve calcolare e stampare il valore
dell’espressione:
1 + 1/2 + 1/3 + 1/4 + 1/5
Come Variante: se il numero m è pari, allora sommare solo gli elementi pari; se m è dispari allora
sommare solo gli elementi dispari.
Esempio: m=5 --> 1 + 1/3 + 1/5
m=4 --> 1/2 + ¼

Esercizio 9
Scrivere un programma Ripeti che chiede all'utente di inserire una stringa e un numero intero positivo.
Entrambe le cose dovranno essere passate a un metodo ausiliario che stamperà tante copie della
stringa quante indicate nel numero inserito dall'utente. Se il numero inserito dall'utente è negativo il
metodo ausiliario stamperà "ERRORE: numero negativo". Il nome del metodo ausiliario può essere
scelto a piacere.

Esercizio 10
Scrivere un programma Concatena che chiede all'utente di inserire tre singole parole e le ristampa
interponendovi un asterisco. Per esempio, se l'utente inserisce "gatto", "cane" e "topo" il programma
stamperà gatto*cane*topo. La concatenazione delle tre parole dovrà essere fatta utilizzando un 
metodo ausiliario che prende due stringhe e restituisce la stringa ottenuta concatenando la prima
parola ricevuta, un asterisco e la seconda parola ricevuta.

Esercizio 11
Scrivere un programma SoloVocali che chiede all'utente di inserire una stringa e ne stampa le sole
vocali. Per esempio, se si immette la stringa "Viva Java", il programma stampa "iaaa".

Esercizio 12
Scrivere un programma Lunghezze che chiede all'utente di inserire una sequenza di stringhe e
conclusa dalla stringa vuota, e poi stampa la somma delle lunghezze delle stringhe che iniziano con
una lettera maiuscola.
Per esempio, se si immettono le stringhe "Albero", "foglia", "Radici", "Ramo", "fiore" (e poi "" per
finire), il programma stampa 16.